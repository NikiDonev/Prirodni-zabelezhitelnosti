<!DOCTYPE html>
<html>
<head>
    <link rel="stylesheet" href="style.css">
<title>Забележителности в София</title>
<style>

</style>
</head>
<body>

    <nav>
        <a href="index.html" id="home" >Статии</a>
        <a href="">Новини</a>
        <a href="sights_in_bulgaria.html" >Други</a>
        <a href="sign_up.html">Регистрация</a>
        <a href="log_in.html">Вход</a>

    </nav>





<h1>Забележителности в София</h1>

    <hr>
<div class="main">
    <article>
<h2>Храм-паметник „Св. Александър Невски“</h2>
    <img title="Храм-паметник „Св. Александър Невски“" src="изображения/храм Св. Александър Невски.jpg">
    <p>Катедралата „Св. Александър Невски“ е не само най-голямата забележителност в столицата, но и духовното ядро на града – притегателен център както за чуждестранните туристи, така и за всички българи и православни християни.

Катедралният храм е построен между 1882 и 1912 г. с дарения от целия народ в памет на загиналите руски войници в Руско-турската война, довела до Освобождението на България след близо 5 века турско владичество. Десетилетия наред след построяването си, катедралният храм е бил най-високата сграда в София, като позлатените му кубета се издигат на височина 45 м., а камбанарията – на над 50 м. Това е вторият по големина православен храм на Балканите след катедралата „Св. Сава“ в Белград и може да побере до 5000 души.    </p>




<h2>Църквата „Света София“</h2>

    <img title="Църквата „Света София“" src="изображения/църквата Св. София.jpg">
    <p class="inline-block">
        Впечатляващата църква „Св. София“ е най-значимият паметник на раннохристиянската архитектура в България. Предполага се, че възрастта ѝ е над 1500 години.

Църквата се намира в непосредствена близост до катедралата „Св. Александър Невски“ и няма как да я пропуснете. Въпреки, че живея в София от доста години, не бях влизал в нея до миналото лято. В интерес на истината църквата няма никаква украса външно, но макар и със семпъл екстериор, изглежда впечатляваща и хармонична.

Някога „Св. София“ се е намирала извън границите на Древна Сердика, на висок хълм и още тогава е била впечатляваща за жителите и гостите на града, защото се е виждала отдалеч. Доста интересен факт е, че съвременното име на столицата идва точно от това на древната базилика. Още през 14-ти век градът неколкократно е споменаван с името София, което в последствие измества догава приетото за официално име Средец.    </p>
<h2>Ларгото и Антична Сердика</h2>

    <img title="Ларгото и Антична Сердика" src="изображения/Сердика.jpg">
    <p>
   „Софийското Ларго“ се намира в сърцето на София и е комплекс от сгради, построени през 50-те години с цел да се създаде нов представителен център в столицата. Ларгото обхваща сградите на Президентството, Министерския съвет, ЦУМ, МОН, както и хотел „Балкан“, които са идеален пример за класическата социалистическа архитектура от средата на миналия век и са една от основните забележителности в столицата.

Под Ларгото обаче се крие истинското богатство на столицата – Антична Сердика, част от която е разкрита, консервирана и изложена за посетители. В подлеза между Президентството и Министерския съвет може да видите част от крепостните стени на римския град, построен през II в. след новата ера. Може да се разходите и по „Декуманус Максимус“, по която е крачил и император Константин Велики. Част от комплекса, разкрит под бул. Мария Луиза пък са останки от резиденция и жилищни сгради. За огромно съжаление голяма част от останките от античния град са все още неразкрити или разрушени при построяването на съвременния център на града. Вероятно ако бяха съхранени и експонирани останките на Сердика спокойно биха могли да се сравняват с тези на древен Рим или Атина.    </p>

<h2>Църквата „Света Петка Самарджийска“</h2>

    <img title="Църквата „Света Петка Самарджийска“" src="изображения/църквата Св. Петка.jpg">

    <p>
        Едва ли има софиянец, които излизайки от метростанция „Сердика“ да не е обръщал внимание на малката църква в пространството между ЦУМ и площад „Света Неделя“. Това е една от малкото действащи до днес средновековни църкви в столицата. Намира се в сърцето на града и е част от Ларгото. Чист късмет е, че остава цяла при строежа на съвременният градски център през 50-те години, когато редица други древни останки не са пожалени.</p>
<h2>Площад „Света Неделя“</h2>

    <p>
Площадите са сърцето на градския живот още от древността – място, където хората се срещат и общуват. В Древна Гърция централният площад се е наричал „Агора“, а в Римската империя – „Форум“. Точно толкова сакрално място е площад „Света Неделя“, който е и географският център на града още от римско време. Именно на това място се е намирал форумът на Древна Сердика. Част от колонадата му е открита при строежа на хотел „Шератон“, а северната му фасада е точно под църквата „Света Неделя“. Около самият форум са се намирали доста важни обществени сгради, които днес се намират под околните сгради. Според някои археолози тук се е намирал и дворецът на Константин Велики. В последните години тук продължават да текат археологически проучвания и се разглеждат различни варианти за експонирането им в съвременната градска среда. </p>
    <img title="Площад „Света Неделя“" src="изображения/Света Неделя.jpg">
<h2>Музей на историята на София</h2>

    <img title="Музей на историята на София" src="изображения/Музей на историята на София.jpg">
    <p>
        Всички големи музеи в столицата се намират в сгради с променено предназначение. Така е и с Музея за историята на София, който се помещава в бившата Централна баня, точно зад ЦУМ. Има известна логика в това съвпадение, защото Банята олицетворява най-голямото богатство на столицата – нейните минерални извори.

Сградата е архитектурен шедьовър в стил сецесион, но с множество български и византийски орнаменти и препратки. Интериорът също е забележителен, като особено впечатляващи са мозайките на повече от един век. Цялата тази пищност може да ви попречи да се съсредоточите върху колекцията от експонати в музея, а там със сигурност има какво да се види.<h2>Джамията „Баня баши“</h2>

    <img title="Джамията „Баня баши“" src="изображения/Джамията Баня баши.jpg">
    <p>
офия често е давана за пример заради мирното съжителство на хора с различни религии. В центъра на столицата в непосредствена близост една от друга се намират джамията „Баня баши“, еврейската синагога, православната църква „Света Неделя“ и католическата катедрала „Св. Йосиф“.

По турски време в София е имало около 30-тина джамии, като джамията „Баня баши“ е единственият оцелял мюсюлмански храм от турско време до наши дни. Запазени, но с променено предназначение, са още 2 бивши джамии. Някогашната „Буюк джамия“ днес е преустроена в Археологически музей, а „Коджа Дервиш Мехмед джами“, наричана още „Черната джамия“ е днешният православен храм „Св. Седмочисленици“.  </p>
<h2>Ротондата „Свети Георги“</h2>

    <img title="Ротондата „Свети Георги“" src="изображения/Ротондата Св. Георги.jpg">
    <p>
Ротондата „Свети Георги“ е най-старата запазена сграда в столицата. Намира се във вътрешния двор между сградите на Президентството и хотел „Балкан“. Датирана е от IV в. от н.е., когато император Константин Велики е живял в Сердика. Това е и най-старият храм в града – на повече от 16 века.

Първоначалното предназначение на сградата най-вероятно било за римски мавзолей. В последствие, когато християнството станало равноправна религия в империята, ротондата била превърната в баптисерий (място за покръстване на християни). По-късно става православен храм, който е оцелял до наши дни, като по чудо не е бил засегнат от варварските нашествия, нито от османското нашествие по нашите земи, нито от бомбардировките по време на Втората световна война.</p>
<h2>Археологическият музей</h2>
 
    <p>
        От всички джамии, които е имало в София по време на турското робство, до днес оцеляват само 3, като единствено „Баня баши“ е действащ мюсюлмански храм. Другите две са променено предназначение, като една от тях е „Буюк джамия“ („Голямата джамия“). Според историците тя била най-голяма и най-представителна от всички софийски джамии. Намира между сградите на Президентството и БНБ и днес в нея се помещава Археологическият музей – задължителна спирка във всички туристически обиколки на града. </p>
    <img title="Археологическият музей" src="изображения/Археологически музей.jpg">
<h2>Царският дворец</h2>
    <p>
Сградата на Царския дворец е абсолютен пример за приемствеността между стара и нова София. По време на османското владичество на това място бил издигнат сараят на местните управници на града, а по-късно на негово място имало конак. Близо до него пък била „Челеби Джамия“, която служила само като „господарска“ – за софийските бейлербейове. Под джамията и около нея имало зандани, в които са лежали много българи – борци за свобода, включително и Васил Левски.

След Освобождението сградата на конака е определена за княжеска резиденция, а по-късно изцяло преустроена, с няколко нови крила в духа на виенския ренесанс с барокови елементи и така придобива облика на истински царски дворец. След 9-ти септември комунистите преустройват една от залите на двореца за кабинет на министър председателя Георги Димитров. Днес в двореца се намират Националната художествена галерия и Националния етнографски музей. </p>
    <img title="Царският дворец" src="изображения/Царският дворец.jpg">
    <br>

    <h2>Руската църква</h2>
    <img title="Руската църква" src="изображения/Руската църква.jpg">
    <p>Храмът „Св. Николай Чудотворец“ или Руската църква, както повечето софиянци я знаят, е едно от най-светите и посещавани от православните християни места в столицата. Със сигурност повечето от вас са чували за нея или поне са виждали нейни снимки в интернет пространството, но колко от вас знаят защо този храм е толкова специален? Не е само заради необикновената архитектура, нито заради златните кубета или красивите стенописи.</p>
    <br>
    
        <h2>„Цар Освободител“ и жълтите павета</h2>
    <img title="„Цар Освободител“ и жълтите павета" src="изображения/Цар Освободител.jpg">
    <p>„Цар Освободител“ е най-представителният булевард в София, известен със своите жълти павета – един от символите на столицата. Кръстен е на руския цар Александър II, който обявява Руско-турската война, довела до освобождението на България от близо петстотингодишно турско владичество.

Още в първите години след Освобождението бил възприеман от софиянци за доста представителен и те с удоволствие се разхождали по него в почивните и празничните дни. На булеварда се намирали двете най-важни сгради – Народното събрание и Царският дворец . Така булевардът естествено се превръща в централна „ос“ и символ на държавната власт. Тук са разположени също Руската църква, Военният клуб, посолства и други важни сгради, а до началото на 30-те години по жълтите павета подрънквал и трамвай. Централно място заема Паметникът на освободителите, намиращ се точно срещу сградата на Народното събрание.</p>
    <br>

        <h2>Народен театър „Иван Вазов“</h2>
    <img title="Народен театър „Иван Вазов“" src="изображения/Народният театър.jpg">
    <p>Повече от век Народният театър „Иван Вазов“ служи като храм на българското театрално изкуство. Построен е по проект на виенските архитекти Фердинад Фелнер и Херман Хелмер, и е открит през 1907 г.

Това е една от най-красивите и емблематични сгради в столицата. Впечатляващата ѝ фасада е в неокласически стил, а интериорът е с изключително богати орнаменти и живописно оформление по стените и тавана. Всеки път, когато присъствам на постановка в Народния театър, усещането и изживяването са много специални за мен.

Всички седалки в големия салон са с червена тапицерия, освен две, които са в жълта. Те са запазени по този начин в памет на две забележителни личности, свързани с Народния театър – писателят Иван Вазов и проф. Иван Шишманов, който издава указа за създаването на театъра – интересен факт, който много малко хора знаят.</p>
    <br>
</article>

<aside>
<h2>Съдържание</h2>
<list>
<ul>
<li>Храм-паметник „Св. Александър Невски“</li>
<li>Църквата „Света София“</li>
<li>Ларгото и Антична Сердика</li>
<li>Църквата „Света Петка Самарджийска“</li>
<li>Площад „Света Неделя“</li>
<li>Музей за историята на София</li>
<li>Джамията „Баня баши“</li>
<li>Ротондата „Свети Георги“</li>
<li>Археологическият музей</li>
<li>Царският дворец</li>
<li>Руската църква</li>
<li>„Цар Освободител“ и жълтите павета</li>
<li>Народен театър „Иван Вазов“</li>

</ul>
</list>
<div class="other">
<p><b>Прочети още:</b></p>
<a href="index.html">Природни забележителности по света</a><br>
<a href="sights_in_bulgaria.html">10 от най-красивите места в България</a>
</div>
</aside>
</div>

<footer>
<p class="sources">Източници:
    <br>
    <a href="https://spiritell.com/52-%D0%BE%D1%82-%D0%BD%D0%B0%D0%B9-%D0%BA%D1%80%D0%B0%D1%81%D0%B8%D0%B2%D0%B8%D1%82%D0%B5-%D0%BC%D0%B5%D1%81%D1%82%D0%B0-%D0%B2-%D1%81%D0%B2%D0%B5%D1%82%D0%B0-%D0%BA%D0%BE%D0%B8%D1%82%D0%BE-%D1%82/">spiritell.com</a>
    <br>
    <a href="https://www.peika.bg/statia/Prirodnite_zabelezhitelnosti_po_sveta_koito_ni_uchudvat_i_vdahnovyavat_chast_1__l.a_i.107349_chast_koito_ni_po_sveta_uchudvat_vdahnovyavat_zabelezhitelnosti_1.html">peika.bg</a>
        <br>
    <a href="https://balkannomad.com/https://balkannomad.com/30-zabelezhitelnosti-v-sofia/">balkannomad.com</a>
</p>
</footer>



</body>


</html>